<img class="aligncenter wp-image-4944" src="https://haceganvakfi.org/wp-content/uploads/HACEGAN-VAKFI-YILDIZI-DUZELTILMIS-2023-Kopya-1024x872.jpg" alt="" width="312" height="265" /><strong>HÂCEGÂN VAKFI</strong>
<p style="text-align: justify;">21 Haziran 2022 tarihli Resmi Gazetenin ilanıyla faaliyete başlayan <em>Hâcegân Vakfı,</em> daha çok üniversite hocaları, sivil toplum kuruluşları ve sivil toplumun kanaat önderleri ile âlimlerden müteşekkil istişare heyetinin olumlu görüşleri üzerine memleketimizin ihtiyacı olan birlik, dirlik ve huzurun tesisine katkıda bulunmak üzere kurulmuştur.</p>
<p style="text-align: justify;">İsminden de anlaşılacağı üzere Hâcegân vakfının yolu, Hâcegân yolu, hocalar, âlimler yoludur. İlmin, bilimin yoludur. Bu yol Anadolu’nun öz damarıdır. Horasan yolu olarak da adlandırılan bu yolda hak üzere bir araya gelmiş âkil insanların kurduğu bir vakıftır. İlk öncüler arasında “<em>li hikmetin</em>” rabiatül adeviye misali hanım kardeşlerimiz de yer almaktadır.</p>
<p style="text-align: justify;">Vakıf senedinin 4. maddesinde vakfın gayesi;<em> “</em><em>insanların ilmî, ahlâkî, dinî, sosyal, kültürel ve manevi yönden gelişimlerine yardımcı olmak ve huzurlu bir toplum oluşmasına katkıda bulunmaktır.</em> Bu katkının gerçekleştirilmesinde “Hâce Abdulhâlık Gucduvânî” ve “Hâce Ahmet Yesevî” ile “Hacı Bektaşi Veli” ve “Hacı Bayramı Veli” gibi toplumda genel kabul görmüş büyük insanlar ilham kaynağı olarak görülür.” denilerek başkaca izaha yer bırakmayacak şekilde açık ve net tanımlanmıştır.</p>
<p style="text-align: justify;"><em>Hâcegân Vakfı; </em>vatanı ve milletine âşık, kendi öz değerleriyle çatışmayan yeni Türkiye’nin donanımlı ve özgüvenli nesillerinin yetiştirilmesine katkıda bulunma gayreti içerisinde olan bir ocaktır. Tüm gruplara eşit mesafededir. Organik hiçbir grupla/cemaatle bağlantısı olmamasına rağmen tüm grupları ortak değerler çatısı altında bir olmaya çağıran misyona sahiptir. Bu fikriyat İslam’ın üst çatısıdır. Tüm insanlığı bağrına basacak kapasiteye sahiptir.</p>
<p style="text-align: justify;">Tıpkı, Hâce Ahmet Yesevi, Hâce Abdulhalık Gucdüvani, Hacı Bektaş Veli ve Hacı Bayram Veli fikriyatı gibi.</p>
<em><strong><u>                       </u></strong></em>

<a></a>[gallery size="full" type="thumbnails" columns="1" ids="152,1638,4955,4885,4892,4826,4789,4890,4895,4898,511,1420"]
<p style="text-align: justify;"><strong>    </strong></p>
<strong> </strong><strong>                                                                                                                       HÂCEGÂN VAKFI SENEDİ</strong>
<p style="text-align: justify;"><strong>VAKIF</strong></p>
<p style="text-align: justify;"><strong>Madde 1- </strong>Vakfın ismi <strong>Hâcegân Vakfı'</strong>dır. İşbu resmi senette sadece vakıf denilecektir.</p>
<p style="text-align: justify;"><strong>VAKFIN GENEL MERKEZİ</strong></p>
<p style="text-align: justify;"><strong>Madde 2- </strong>Vakfın genel merkezi Ankara'dadır. Vakfın adresi, yerleşim yeri içerisinde Mütevelli Heyet kararı ile değiştirilebilir.</p>
<p style="text-align: justify;"><strong>VAKFIN ŞUBELERİ</strong></p>
<p style="text-align: justify;"><strong>Madde 3- </strong>İlgili mevzuat  çerçevesinde  vakıf  Mütevelli  Heyet kararı ile yurt içinde veya dışında şube ve temsilcilikler açılabilir. Gençlik yapılanmasına ilişkin olarak “<em>Hâcegân Ocakları</em>” isimli yurtiçi ve yurtdışı teşkilat kurabilir. Vakıf bünyesinde “<em>Hâcegân Hukuk Enstitüsü</em>” veya “<em>Hâcegân Tasavvuf Enstitüsü”</em> gibi benzer enstitüler kurulabilir. Teşkilatlanma ve detayları hakkında karar organı Mütevelli Heyettir.</p>
<p style="text-align: justify;"><strong>VAKFIN GAYESİ</strong></p>
<p style="text-align: justify;"><strong>Madde 4- </strong>Vakfın  gayesi; insanların ilmî,  ahlâkî,  dinî, sosyal, kültürel ve manevi yönden gelişimlerine yardımcı olmak ve huzurlu bir toplum oluşmasına katkıda bulunmaktır. Bu katkının gerçekleştirilmesinde Hâce Abdulhâlık Gucduvânî ve Hâce Ahmet Yesevî ile Hacı Bektaşi Veli ve Hacı Bayramı Veli gibi toplumda genel kabul görmüş büyük insanlar ilham kaynağı olarak görülür.</p>
<p style="text-align: justify;"><strong>VAKFIN FAALİYETLERİ</strong></p>
<p style="text-align: justify;"><strong>Madde 5- </strong>Vakfın faaliyetleri şunlardır:</p>

<ol style="text-align: justify;">
 	<li>Ulusal ve uluslararası alanda; ilmî, hukuki, kültürel, sosyal, ekonomik ve ticari iş birliği, bilgi alışverişi, dostluk ve dayanışma amaçlı toplantılar, geziler, seyahatler, davetler, ziyaretler, konser, tiyatro, açık hava toplantıları, şenlik, şölen, yarışma, kültürel ve sportif etkinlikler ile gün ve geceler yapmak ve yaptırmak.</li>
 	<li>Dinî ve millî veya sair gün ve gecelerde anma, kutlama, tanıtma, eğlence, dinî musiki ve benzeri programlar düzenlemek.</li>
 	<li>Bilim, kültür, sanat, maneviyat, çevre ve sosyal benzeri alanlarda hizmet etmiş, eser vermiş, çalışma yapmış kişilerle ilgili anma toplantıları, konulu ödül ve yarışma programları ve organizasyonlar yapmak.</li>
 	<li>Fakir, kimsesiz, bakıma muhtaç, hasta, sakat, afet sonucu muhtaç duruma düşmüş ve benzeri ihtiyaç sahibi tüm insanlara ayni ve nakdi yardımlarda bulunmak.</li>
 	<li>Yurtiçi ve yurtdışında meydana gelen deprem, sel, heyelan, yangın ve benzeri her türlü afete maruz kalan afetzedelerin ihtiyaçlarını karşılamak için ayni ve nakdi yardımlar yapmak. Bu amaçları gerçekleştirmek için gerektiğinde gelir getirici sosyal faaliyetler organize etmek.</li>
 	<li>Doğal çevrenin korunması, güzelleştirilmesi ve yaşanabilir hâle getirilmesi için faaliyetler ve bilimsel araştırmalar yapmak ve yapanlara destek olmak.</li>
 	<li>Zararlı alışkanlıkları ve madde bağımlılıkları olan insanların tedavilerine yardımcı olmak ve bu tip çalışmaları desteklemek.</li>
 	<li>Yurt içinde ve yurt dışında her derecede eğitim alanlar için imkânlar hazırlamak, karşılıksız burslar verip her türlü ihtiyaçlarını karşılamak.</li>
 	<li>Ülke kültürümüzün geliştirilmesi, yurt içi ve yurt dışında tanıtılıp, yaygınlaştırılması için toplantı, konferans, seminer, sempozyum, çok amaçlı bilimsel toplantı, inceleme, araştırma, çalıştay ve benzeri etkinlikler düzenlemek veya vakfın amacı doğrultusunda düzenlenenlere destek olmak.</li>
 	<li>Yurt, kurs, okuma salonu, kütüphane, araştırma merkezi, gençlik merkezi, kültür merkezi, hâcegân ocakları ve benzeri yerler tesis edip açmak, işletmek, kiralamak, kiraya vermek veya bu alanlarda çalışma yapan kişi, kurum ve kuruluşlara vakfın amacı doğrultusunda destek sağlamak.</li>
 	<li>Yurt içi ve yurt dışında okul öncesi, ilkokul, ortaokul, lise, yüksekokul, üniversite, enstitü seviyesinde kurumlar kurmak, işletmek veya ortak olmak. Bu alanlarda çalışma yapan kurum ve kuruluşlara vakfın amacı doğrultusunda destek vermek.</li>
 	<li>Ayni ve nakdi bağış, kurban, kurban eti ve ihtiyaç sahiplerine ulaştırılacak olan her türlü yardımı kabul ederek uygun şartlarda muhafaza ederek yardıma muhtaç insanlara ulaştırmak.</li>
 	<li>Yardım toplama kanunu çerçevesinde gelir temini için faaliyetlerde bulunmak ve bu tür faaliyetler düzenleyen kurum ve kuruluşlara destek olarak temin ettiği gelirleri amacı doğrultusunda kullanmak.</li>
 	<li>Hizmetlerini daha geniş kesimlere ulaştırmak için sosyal tesis, lokal, çay ocağı, hâcegân ocakları, yemekhane, misafirhane, pansiyon, huzur evi, aş evi, eğlence ve dinlenme yerleri yapmak veya yapılanlara vakfın amacı doğrultusunda destek olmak.</li>
 	<li>Mevzuata uygun izinler alınarak tarihî, kültürel yapı ve eserlerin imar, ıslah, tamirat ve tadilatını yaparak vakıf amaçlarına uygun olarak kullanmak.</li>
 	<li>Amacını gerçekleştirme doğrultusunda ajans, gazete, dergi, kitap, internet vb. basın ve yayın yoluyla iletişim kurmak. Bu tür yayın yapan kuruluşları kurmak, ortak olmak ve bu tür yayınlara destek olmak.</li>
 	<li>Vakıf, dernek, sendika ve benzeri sivil toplum kuruluşlarıyla ortak bir amacı gerçekleştirmek için plâtformlar oluşturmak, uluslararası kuruluşlara ve üst kuruluşlara kurucu üye veya kurulmuş olanlara üye olarak katılmak.</li>
 	<li>Amaçlarını gerçekleştirmek için projeler hazırlayarak yurt içi ve yurt dışındaki bütün fon, hibe, kredi ve benzeri finans kaynaklarından istifade etmek.</li>
 	<li>Vakıf amaçları doğrultusunda gerektiğinde iktisadi işletme ve şirket kurmak, satın almak veya kurulmuş olanlara ortak olmak.</li>
</ol>
<p style="text-align: justify;"><strong>VAKFIN GAYESİNİ GERÇEKLEŞTİRMEK İÇİN YAPABİLECEĞİ İŞ VE İŞLEMLER</strong></p>
<p style="text-align: justify;"><strong>Madde 6-</strong> Vakıf gayesine ulaşmak için taşınır ve taşınmaz mallara bağış, vasiyet, satın alma ve kiralama suretiyle sahip olmaya ve kullanmaya, vakıflara ilişkin yasa hükümleri uyarınca sahip olduklarını satmaya, devir ve ferağ etmeye, gelirlerini almaya ve harcamaya, vakıf malvarlığına giren bir ya da birden çok taşınmaz mal veya gelirlerini bir ya da birçok kez yatırımda kullanmaya, vakıf amaç ve hizmet konularına aykırı olmamak koşulu ile yapılacak bağış ve vasiyet, satın alma ve diğer yollarla mal ettiği taşınır ve taşınmaz malları ve paraları yönetim ve tasarrufa, menkul değerleri almaya ve vakfın amacı doğrultusunda bunları değerlendirip satmaya, vakfın amaçlarına benzer çalışmalarda bulunan yurtiçi ve yurt dışındaki vakıflar, gerçek ve tüzel kişiler ile işbirliği yapmaya, kamu kurum ve kuruluşları dışındakilerden yardım almaya, bu yardımı sağlamak için anlaşmalar yapmaya, taşınmaz malların irtifak, intifa, sükna, üst, rehin, ipotek gibi mülkiyetten gayri ayni haklarını kabule, bu hakları kullanmaya, olan ya da olacak gelirleri ile kuracağı sözleşmeler için taşınır ve taşınmaz malların rehin ve ipoteği dâhil her türlü güvenceleri almaya, geçerli banka kefaletlerini kabule, vakfın amaç ve hizmet konularını gerçekleştirmek için gerektiğinde ödünç almaya, kefalet, rehin, ipotek ve diğer güvenceleri vermeye, vakfın amaç ve hizmet konularına uygun olarak yürütülen ve yürütülecek projelerden ve her türlü çalışmalardan gelir elde etmeye ve vakfa gelir sağlamak amacı ile olağan işletme ilkelerine göre çalışacak iktisadi işletmeler, şirketler kurmaya, kurulu olanlara iştirake, bunları doğrudan işletmeye ya da denetimi altında bir işletmeciye işlettirmeye, vakfın amaç ve hizmet konularından birinin ya da tümünün gerçekleştirilmesi için yararlı ve gerekli görülen girişim, tasarruf, mal edinme, inşaat ve benzeri sözleşmeleri yapmaya Türk Medeni Kanununun 48. maddesinde belirtildiği üzere izinli ve yetkilidir.</p>
<p style="text-align: justify;"><strong>VAKFIN KURULUŞ MAL VARLIĞI</strong></p>
<p style="text-align: justify;"><strong>Madde 7-</strong> Vakfın kuruluş malvarlığı, vakıf merkezi olarak gösterilen ve vakfın faaliyetlerine tahsis edilen dairedir.</p>
<p style="text-align: justify;">Malvarlığı, vakfın kurulmasını müteakip yapılacak ilavelerle arttırılabilir.</p>
<p style="text-align: justify;"><strong>VAKFIN ORGANLARI</strong></p>
<p style="text-align: justify;"><strong>Madde 8</strong>- Vakfın organları ‘Mütevelli Heyet’ ve ‘Vakfın Genel Başkanı’dır.</p>
<p style="text-align: justify;"><strong>MÜTEVELLİ HEYETİ</strong></p>
<p style="text-align: justify;"><strong>Madde 9</strong>- Vakfın Mütevelli Heyeti; işbu vakıf senedinin sonunda ad, soyad ve imzaları bulunan aynı zamanda vakfın kurucuları olan üç (3) gerçek kişiden oluşmaktadır.</p>
<p style="text-align: justify;">Mütevelli Heyetin ilk başkanı kuruculardan ... dir. Mütevelli Heyet başkanlığının herhangi bir sebeple boşalması halinde varsa Mütevelli Heyet Başkan Yardımcısı yeni Mütevelli Heyet Başkanı seçilinceye kadar Mütevelli Heyet Başkanına ait görev ve yetkileri kullanır. Mütevelli Heyet Başkan Yardımcısı yoksa yaşça büyük olan Mütevelli Heyet üyesi, yeni Mütevelli Heyet Başkanı seçilinceye kadar Mütevelli Heyet Başkanına ait görev ve yetkileri kullanır. Mütevelli Heyet Başkanı aynı zamanda Hâcegân Vakfı Genel Başkanıdır.</p>
<p style="text-align: justify;">Mütevelli Heyet üyeliğinin ölüm, istifa ya da başka bir nedenle boşalması halinde mütevelli Heyet üyelerinin teklifi ve kalan Mütevelli Heyetin çoğunluk kararıyla seçim yapılır. Mütevelli Heyet üyelerinin teklifi ve Mütevelli Heyetin 2/3 çoğunluğunun kararıyla Mütevelli Heyete başkaca üyelerin seçilmesi mümkündür.</p>
<p style="text-align: justify;"><strong>MÜTEVELLİ HEYETİNİN GÖREV VE YETKİLERİ</strong></p>
<p style="text-align: justify;"><strong>Madde 10</strong>-Mütevelli Heyet, vakfın en yüksek karar organıdır. Bu sıfatla Mütevelli Heyet:</p>

<ol style="text-align: justify;">
 	<li>Vakfın Genel Başkanını seçmek,</li>
 	<li>Vakıf Genel Başkanınca hazırlanan faaliyet raporunu görüşüp incelemek, Genel Başkanın ibrası konusunda karar vermek,</li>
 	<li>Vakıf Genel Başkanınca hazırlanacak vakıf iç mevzuat tasarılarını aynen veya değiştirerek kabul etmek,</li>
 	<li>Vakıf Genel Başkanınca hazırlanacak yıllık bütçe tasarılarını aynen veya değiştirerek kabul etmek,</li>
 	<li>Vakfın amacı, örgütlenme şekli ve faaliyetleri dâhil olmak üzere her türlü vakıf senedi değişliğini yapabileceği gibi senede ilavelerde yapabilir.</li>
 	<li>Vakıf faaliyetleri kapsamında vakfa üye kabul edilmesi konusunda karar alır, genel politikaları belirler.</li>
 	<li>İlgili mevzuat hükümleri çerçevesinde, yurtiçinde ve yurtdışında şube ve temsilcilik açılmasına ve kapatılmasına karar verir, bu hususta gereken işlemleri yapar.</li>
 	<li>Gerektiğinde yasal prosedüre uygun olarak vakfın feshine karar vermek.</li>
</ol>
<p style="text-align: justify;"><strong>MÜTEVELLİ HEYETİN TOPLANTI ZAMANI VE KARAR NİSABI</strong></p>
<p style="text-align: justify;"><strong>Madde 11-</strong> Mütevelli Heyetin ilk toplantısı, vakfın resmi gazetede ilanını müteakip bir ay içinde yapılır. Bütçe ve çalışma raporlarının onaylanması ile seçimlerin yapılmasına ilişkin konuları görüşmek üzere yılda bir Mart ayı içinde toplanır. Mütevelli Heyet, üyelerinin en az üçte birinin (1/3) yazılı olarak talepte bulunmaları halinde olağanüstü olarak da toplanabilir.</p>
<p style="text-align: justify;">Olağan ve olağanüstü toplantılarda, ilan olunan gündemde yer almayan konular görüşülemez. Ancak, olağan toplantıda divanın teşkilinden hemen sonra, az üçte birinin yazılı önerisi ile senet değişikliği ve vakıf organları ile vakfa yükümlülük ve sorumluluklar yükleyecek konular dışında gündeme madde ilavesi mümkündür. Toplantı tarihi, yeri, saati ve gündemi, toplantı gününden en az 7 (Yedi) gün önce imza karşılığı yazı veya e-mail ile Mütevelli Heyet üyelerine bildirilir. Mütevelli Heyet üye tamsayısı ile toplanır. Tam sayı sağlanamadığı takdirde toplantı bir hafta sonra aynı gün ve saatte aynı yerde çoğunlukla yapılır. Mütevelli Heyet karar yeter sayısı ise toplantıya katılanların çoğunluğudur. Oyların eşit olması halinde Mütevelli Heyet Başkanının oyu iki oy sayılır. Oylamanın ne şekilde yapılacağı ayrıca karara bağlanır. Her üyenin tek oy hakkı vardır. Toplantıya gelemeyecek üye, Mütevelli Heyetten bir başka üyeyi vekil tayin edebilir. Bir şahısta birden fazla vekâlet toplanamaz. Toplantılar çevrimiçi de gerçekleştirilebilir. Bu durumda alınan kararlar sonradan imzalanır.</p>
<p style="text-align: justify;"><strong>VAKFIN TEMSİLİ VE VAKIF GENEL BAŞKANI</strong></p>
<p style="text-align: justify;"><strong>Madde 12</strong>- Vakfı Mütevelli Heyet adına “Hâcegân Vakfı Genel Başkanı” sıfatıyla Mütevelli Heyet Başkanı temsil eder.</p>
<p style="text-align: justify;">Mütevelli Heyet, genel veya belli hal ve konularda, belirteceği esaslar dâhilinde kendi üyelerinden bir veya birkaçını, yetkili memur ve memurlarından herhangi bir veya birkaçını, temsilci veya temsilciliklerini, herhangi bir sözleşmeyi akdetmeye, mukavele, hukuki belge veya senedi vakıf nam ve hesabına tanzim ve devretmeye de yetkili kılabilir.</p>
<p style="text-align: justify;"><strong>VAKIF GENEL BAŞKANININ GÖREV, YETKİ VE SORUMLULUKLARI</strong></p>
<p style="text-align: justify;"><strong>Madde 13</strong>- Genel Başkan, vakfın idare ve icra organıdır. Bu sıfatla Genel Başkan:</p>

<ol style="text-align: justify;">
 	<li>Vakıf gayesi doğrultusunda her türlü kararı alır ve uygular.</li>
 	<li>Mütevelli Heyetçe belirlenen genel politikalar ışığında, vakıf faaliyetlerinin düzenli ve verimli olarak yürütülmesini sağlar. Bu bağlamda gerekli iç mevzuat tasarılarını hazırlar ve Mütevelli Heyetin onayına sunar.</li>
 	<li>Vakıf malvarlığının değerlendirilmesi ve yeni mali kaynaklara kavuşturulması hususunda gereken çalışmaları yapar.</li>
 	<li>Vakıf tüzel kişiliği adına, bütün gerçek ve tüzel kişilerle hukuki, mali ve sair konularda gerekli girişimlerde bulunur ve işlemler yapar.</li>
 	<li>Görev, yetki ve sorumlulukları açıkça önceden belirlenmek kaydıyla vakfa genel müdür atar, vakıf genel sekreterliği veya benzeri yardımcı birimler oluşturabilir, gerektiğinde görevlerine son verir.</li>
 	<li>Vakıfta istihdam edilecek personeli belirler, atamasını yapar, ücretlerini tayin eder, gerektiğinde işlerine son verir.</li>
 	<li>Vakfın muhasebe işlerini takip ve kontrol eder, hesap dönemi sonunda gelir-gider cetveli ve bilançoların düzenlenerek ilgili idareye gönderilmesini ve ilanını sağlar.</li>
 	<li>Mütevelli Heyetin kabul ettiği yıllık bütçeyi uygular.</li>
 	<li>Mütevelli Heyet toplantıları ile ilgili hazırlık işlemlerini yerine getirir.</li>
 	<li>Mütevelli Heyet toplantılarında, döneme ait vakıf faaliyet raporunu ibraya sunar.</li>
 	<li>İlgili mevzuat ile vakıf senedi ve vakıf iç mevzuatının gerektirdiği diğer görevleri yapar.</li>
</ol>
<p style="text-align: justify;"><strong>VAKFIN GELİRLERİ</strong></p>
<p style="text-align: justify;"><strong>Madde 14-</strong> Vakfın gelirleri aşağıda gösterilmiştir.</p>

<ol style="text-align: justify;">
 	<li>Vakfın amacına uygun her türlü şartlı, şartsız bağışlar ile yardımlar.</li>
 	<li>Vakıf faaliyetlerinden elde edilecek muhtelif gelirler.</li>
 	<li>İktisadi işletmeler, iştirakler ve ortaklıklardan sağlanacak gelirler.</li>
 	<li>Vakıf menkul ve gayrimenkulleri ile diğer varlık ve haklarının değerlendirilmesi ile sağlanacak gelirler.</li>
 	<li>Vakfın üye kabul etmesi halinde, üyelerden Mütevelli Heyetçe belirlenmesi halinde alınacak giriş aidatı ile aylık ya da yıllık aidatlar</li>
</ol>
<p style="text-align: justify;"><strong>VAKIF SENEDİ DEĞİŞİKLİĞİ</strong></p>
<p style="text-align: justify;"><strong>Madde 15</strong>- Vakfın amacı, faaliyetleri ve örgütlenme şekli dâhil vakıf senedinde yapılacak değişiklikler ile ilaveler Mütevelli Heyet üyelerinin en az üçte birinin (1/3) yazılı teklifi ile Mütevelli Heyet üye tamsayısının en az üçte ikisinin (2/3) onayı ile yapılır.</p>
<p style="text-align: justify;"><strong>VAKFIN SONA ERMESİ</strong></p>
<p style="text-align: justify;"><strong>Madde 16</strong>- Vakfın herhangi bir sebeple sona ermesi halinde vakfın tasfiyesinden arta kalan malvarlığı Mütevelli Heyetinin uygun göreceği aynı amaçlı bir başka vakıf, dernek veya hayır kurumuna devredilir.</p>
<p style="text-align: justify;">Vakfın feshi kararı, Mütevelli Heyet üye tamsayısının en az (1/3) ün yazılı teklifi ve Mütevelli Heyet üye tamsayısının üçte iki (2/3) çoğunluk kararı ile alınabilir.</p>
<p style="text-align: justify;"><strong>GEÇİCİ HÜKÜMLER</strong></p>
<p style="text-align: justify;"><strong>Geçici Madde 1-</strong> Vakfın tescili için gerekli tüm iş ve işlemleri yapmak üzere ... yetkili kılınmıştır.</p>
<p style="text-align: justify;">                                                          Mütevelli Heyet Başkanı</p>
<p style="text-align: justify;">Mütevelli Heyet Üye                                                                                    Mütevelli Heyet Üye</p>
<p style="text-align: justify;"><style>/*! elementor - v3.17.0 - 08-11-2023 */<br />.elementor-widget-image{text-align:center}.elementor-widget-image a{display:inline-block}.elementor-widget-image a img[src$=".svg"]{width:48px}.elementor-widget-image img{vertical-align:middle;display:inline-block}</style></p>
<img title="" src="https://haceganvakfi.org/wp-content/plugins/elementor/assets/images/placeholder.png" alt="" />
<div id="gtx-trans" style="position: absolute; left: 794px; top: 817.487px;">
<div class="gtx-trans-icon"></div>
</div>



